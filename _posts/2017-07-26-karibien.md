---
title: 3 kitespotter i Karibien
updated: 2017-07-25 23:00
---

Etter at Norwegian la ned direkteruten fra Oslo til San Juan i Puerto Rico,
er det naturlige stoppestedet New York eller Fort Lauderdale før man kommer seg
videre i Karibien. Har man godt med tid, kan det spesielt være verdt å ta en tur til Puerto Rico.

Jeg har erfaring fra 3 kitespotter i området:
* Cabarete, Dominikanske Republikk
* San Juan, Puerto Rico
* Isla Blanca, Cancún

Cabarete i Dominikanske Republikk er for mange kjent som et kite-mekka. Da jeg var der
sommeren 2016, var det et verdensmesterskap i kitesurfing og mye liv og røre. Vil anbefale å bo i et
beach front gated community som for eksempel <a href="http://www.oceandreamcabarete.com/">Ocean Dream</a> (ikke bodd der selv, litt for dyrt..) slik at man holder tiggerne, horene og lurendreierne litt på avstand. Slipper også unna den lokale trafikken hvis man bor rett på stranden.

<iframe src="https://www.google.com/maps/embed?pb=!1m18!1m12!1m3!1d1227.5515823953908!2d-70.4233436628348!3d19.76369189899174!2m3!1f0!2f0!3f0!3m2!1i1024!2i768!4f13.1!3m3!1m2!1s0x8eae1d668c7f72ab%3A0x378f29ac062cf086!2sKite+Beach+Hotel+Cabarete!5e1!3m2!1sno!2sno!4v1501014560216" width="600" height="450" frameborder="0" style="border:0" allowfullscreen></iframe>

Hvis man blir lei av
Cabarete, er det ikke langt til direkteflyene som går fra Santiago til San Juan. Vil anbefale å bo rett på stranden der du kan kite, i Ocean Park-området, da det er så som så med kollektivtilbudet i San Juan. Rutetabellen er veiledende (bussen kjører når sjåføren vil). Med andre ord langt mellom bussene.

Det går fint an å kite her:

<iframe src="https://www.google.com/maps/embed?pb=!1m18!1m12!1m3!1d561.0710399633616!2d-66.04953616750863!3d18.452912006451125!2m3!1f0!2f0!3f0!3m2!1i1024!2i768!4f13.1!3m3!1m2!1s0x8c036f58311d8069%3A0x26b76ada33d86a3d!2sCalle+Park+Boulevard+antes+calle+Soldado+Serrano!5e1!3m2!1sno!2sno!4v1501014701113" width="600" height="450" frameborder="0" style="border:0" allowfullscreen></iframe>

Det er flere kitespotter i området, men jeg fikk dessverre ikke utforsket disse.

Vil også nevne Cancún i Mexico som et alternativ. Da jeg var der, var det betydelig mindre vind enn i Cabarete og San Juan. Visstnok er sommeren lavsesong for kiting i området. Det er visst bedre på vinteren.
For å komme seg til Isla Blanca som ligger rett nord for Cancún, må man leie bil og kjøre så langt oppover på kartet man kommer. Vil anbefale å bo i et gated community i hotellområdet eller dra ned til Playa del Carmen og finne et sted å bo der. Cancún sentrum har etter mitt syn ikke særlig mye å by på.

Isla Blanca er sånn ca her:

<iframe src="https://www.google.com/maps/embed?pb=!1m17!1m11!1m3!1d1228.6115072284038!2d-86.79886271645202!3d21.33165629942761!2m2!1f0!2f0!3m2!1i1024!2i768!4f13.1!3m3!1m2!1s0x0%3A0x6503ab568ce5c56f!2sIkarus+Kiteboarding+Secondary+Launch+Site!5e1!3m2!1sno!2sno!4v1501015089131" width="600" height="450" frameborder="0" style="border:0" allowfullscreen></iframe>

Angående leiebil: Selv opplevde jeg at Budget krevde ekstra pesos fordi det var sand i bilen (aldri opplevd hos andre leiebilfirmaer). Leiebilen ble også stoppet av politiet. Sett bort i fra det, er Isla Blanca en fin strand det er relativt lett å komme seg til med bil.

Hvis jeg skal anbefale ett av de stedene, må det være Puerto Rico. Da kan du enkelt kjøre rundt på øyen etter hvor det er vind.
