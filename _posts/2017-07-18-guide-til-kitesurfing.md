---
title: En guide til vindsikker kitesurfing i Katalonia
updated: 2017-07-18 09:00
---

Mens jeg skriver dette lengter jeg nesten litt etter en vindstille dag. Kroppen begynner å bli sliten, men er det vind, er det vind.
Jeg er på utflukt til fransk Katalonia, også kalt "Pyrènèes-Orientales". Det er vind og jeg skal ut på vannet igjen.

Jeg har sikret meg vind ved å ha Barcelona-området som base. Det er enkelt å komme seg hit med fly fra Oslo og det er vind i alle fasonger i en radius av maks 2,5 timer. Likevel er det stort sett bare lokale som kiter i Katalonia-området, ihvertfall på spansk side. Har truffet noen få tyskere, og noen franskmenn (flere franskmenn på den franske siden av grensen, naturlig nok).

### Mange flybilletter
Det er rundt tre flyavganger på en vanlig ukedag fra Oslo til Barcelona og dobbelt så mange i helgene. Den 3,5 timers flyturen
er vanligvis relativt billig ettersom det er konkurranse på strekningen. SAS og Vueling flyr, og Norwegian har base på flyplassen i Barcelona.

Det betyr at du uten problemer kan dra med morgenflyet og være på vannet rundt lunsjtider samme dag.

### Vindsikkert
Innenfor en radius av 2,5 timer fra Barcelona flyplass har du spotter som dekker de fleste vindforhold.
Er du heldig, er det vind på Castelldefels-stranden (<a href="http://old.windguru.cz/int/index.php?sc=644417" target="_newWindow">vindvarsel</a>), som ligger 11 km unna flyplassen. Her er det mulig
å kite fra kl 16.00 på hverdager i juli og august eller når som helst inkludert helger resten av året. Du kan også <a href="http://escolagarbi.com">leie utstyr her</a>. Merk at man må ha en forsikringsordning som koster 33 EUR for å kite i sommerperioden. Kommunen har hyrt inn lokale kiteinstruktører fra <a href="http://escolagarbi.com">Escola Garbi</a> som henter deg med skuter hvis vinden dør eller noe skulle skje. 

Skulle det være offshore-vind i Castelldefels, er det mulig å dra 2 timer sørover til El Trabucador (<a href="http://old.windguru.cz/int/index.php?sc=4899" target="_newWindow">vindvarsel</a>) eller Riumar (<a href="old.windguru.cz/int/index.php?sc=4904" target="_newWindow">vindvarsel</a>) som er vendt annerledes.

<iframe width="560" height="315" src="https://www.youtube.com/embed/PW6loiytyKY" frameborder="0" allowfullscreen></iframe>

Du kan også dra nordover 1 time og 50 minutter til Sant Pere Pescador  (<a href="http://old.windguru.cz/int/index.php?sc=48901" target="_newWindow">vindvarsel</a>). Da kan du også dra videre til Leucate (<a href="http://old.windguru.cz/int/index.php?sc=500992" target="_newWindow">vindvarsel</a>)
som har en mengde kitespotter og gjerne har vind hvis det ikke skulle være vind i Sant Pere Pescador (som for eksempel er tilfelle i skrivende stund).

<iframe width="560" height="315" src="https://www.youtube.com/embed/RFjF3DGuKaY" frameborder="0" allowfullscreen></iframe>

Jeg har tegnet inn spottene på dette kartet:

<iframe src="https://www.google.com/maps/d/embed?mid=1Dj2sq8hpYU2duZL0T-eqTr3qomw" width="640" height="480"></iframe>

### Overnatting
En del velger å overnatte i campingbiler, vans osv i nærheten av spottene. En tysker jeg traff hadde bygget om en Caravelle til den ultimate kite-bilen med
spesial-plass til brettene, seng, lagringsplass osv. Det er gode campingmuligheter i nærheten av
alle spottene jeg har tegnet inn i kartet. bortsett fra Castelldefels, som er en by.

Personlig har jeg Castelldefels som base ettersom jeg da kan dra enten sør eller nord alt etter vindforholdene (og kite i Castelldefels hvis det er vind der).
Castelldefels er også en find liten strandby med eget uteliv og god kommunikasjon inn til Barcelona hvis man skulle ha behov for å dra dit.

Etter mitt skjønn er det mye bedre å bo i feks Castelldefels enn i Barcelona by. Castelldefels er stedet de lokale fra Barcelona drar til i helgene
når de skal ha litt fri fra storbyens mas. Barcelona (ihvertfall turist-delen) er altfor full av mennesker til at det er behagelig å være der.

### Parkering
Det er dyrt å parkere i Barcelona, med mindre man vet hvor. Man kan parkere gratis ved Auditori Teatre Nacional:

<iframe src="https://www.google.com/maps/embed?pb=!1m0!4v1500370555213!6m8!1m7!1sIgXvDHT6XVBAfL78nAxYLw!2m2!1d41.39751490472408!2d2.187034543695006!3f58.305944876504604!4f-11.400823963295409!5f1.1924812503605782" width="600" height="450" frameborder="0" style="border:0" allowfullscreen></iframe>

Man kan også parkere gratis i Sarrià / Sant Gervasi-området og ta taxi ned til sentrum. Det vil være langt billigere enn å betale 60 euro døgnet i parkeringshus.

<iframe src="https://www.google.com/maps/embed?pb=!1m0!4v1500371044101!6m8!1m7!1sofQidw-A5xyjLAzHr2vEfQ!2m2!1d41.41251703587231!2d2.130554337130036!3f169.390698913819!4f-28.93051625499355!5f1.1924812503605782" width="600" height="450" frameborder="0" style="border:0" allowfullscreen></iframe>

Merk at hvite parkeringsplasser er gratis. Hvis parkeringsplassene er blå eller grønne, må du betale. Hvis det er gule markeringer, er det ikke en parkeringsplass og
sannsynligheten er stor for at bilen blir tauet bort. Hvis det skjer, har den sannsynligvis blitt <a href="https://www.gruabcn.cat/es/recuperar-el-vehiculo/">tauet</a>.

Sarrià og Sant Gervasier forøvrig rolige og fine områder det er mindre kavete å oppholde seg i enn nede på Barceloneta-området eller la Rambla.
Her er det også mulig å finne gratis parkering (gateparkering med hvit markering), som du ser av Google Maps over.

I Castelldefels, som jeg anbefaler, er det gratis å parkere hvis du parkerer på stranden.

<iframe src="https://www.google.com/maps/embed?pb=!1m18!1m12!1m3!1d746.7318200946982!2d1.9784927592885475!3d41.265332402520414!2m3!1f0!2f0!3f0!3m2!1i1024!2i768!4f13.1!3m3!1m2!1s0x0%3A0x53ca43ca865c599e!2sParking+Castefa!5e1!3m2!1sno!2sfr!4v1500371401157" width="600" height="450" frameborder="0" style="border:0" allowfullscreen></iframe>

Merk at det er vanskelig å finne parkering i helgene i Castelldefels etter klokken 20. Det er gratis å parkere på kveldstid og i tillegg har du effekten med "helge-turismen" fra Barcelona og
restaurantbesøk.

### En merknad for cøliakere
Selv er jeg cøliaker og må ha glutenfri mat. Dette er det enkelt å finne i Spania generelt. Virker som restaurantbransjen har vært på kurs. De har nesten alltid glutenfrie alternativer.
I Frankrike må man derimot forklare hva gluten er (hvete, rug, bygg og havre), og stort sett har de ingenting å tilby. Man må i spesialbutikker eller ta til takke med
salater. Det gir ikke nok karbohydrater hvis man skal kitesurfe hele dagen. Men er det vind, er det vind, så da er det bare å smøre godt med matpakke og dra på ekspedisjon inn i Frankrike.

Hvis du har spørsmål om kiting i Katalonia eller føler det er noe som mangler i denne guiden, kan du gjerne sende meg en mail på <a href="mailto:post@andersorset.com">post@andersorset.com</a>.
